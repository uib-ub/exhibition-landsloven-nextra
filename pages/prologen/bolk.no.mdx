# Bolker

Landsloven er delt inn i avgrensede deler – bolker – som inneholder forskjellige større temaer. Bolkene i de middelalderske manuskriptene innledes med store, illuminerte bokstaver. De eldre landskapslovene hadde en lignende bolkinndeling, men både rekkefølgen på bolkene, deres lengde og antall avsnitt var annerledes, i tillegg til innholdet. Dette gjenspeiler den lange lovskapningsprosessen som fant sted frem til Landsloven ble innført i 1274.

Landsloven inneholder til sammen elleve deler, hvorav ni kalles bolker:

Tingfarebolken: rettssystemet

Kristendomsbolken: kongens og biskopens makt

Landevernsbolken: forsvaret

Mannhelgebolken: vern av liv og eiendom

Arvetallet: ekteskap og arv

Odelsbolken: odelsjord

Landsleiebolken: jordeiendom og jordleie

Kjøpebolken: handelsforhold, pant og gjeld

Tyvebolken: tyveri

I tillegg inneholder Landsloven en Prolog og en avsluttende del som omfatter både en Epilog og Retterbøter, som er korte tekster som inneholder endringer eller tillegg til gjeldende rett. Mens Prologen og Epilogen ikke var regnet som en direkte del av loven, var retterbøtene ment å bli brukt sammen med deler av de ni bolkene.

Denne utstillingen er bygget opp på sammen måte som Landsloven.