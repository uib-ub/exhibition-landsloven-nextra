# Bergen og bylovgiveren Magnus

Bergen var på 1200-tallet den viktigste handelsog residensbyen i Norge. Det var sannsynligvis også her det meste av lovarbeidet under kong Magnus Lagabøte fant sted. Ut over de bevarte bygningene fra middelalderens kongsgård på Bergenhus festning, fins det også en rekke andre spor knyttet til lovgiverkongen Magnus i middelalderens bykjerne, dagens Bryggen og Vågsbunnen. I 1276, to år etter at Landsloven forelå, vedtok kong Magnus en egen bylov for Bergen, som snart også ble tilpasset andre norske byer. Kong Magnus gikk dermed aktivt inn og ordnet og regulerte byens liv og virksomhet. Magnus Lagabøte er kanskje den kongen som klarest har vært med på å forme bykjernen i Bergen slik vi har fått den overlevert.
