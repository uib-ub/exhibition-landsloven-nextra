# Gjenstander

## Landsloven inneholder til sammen tolv deler: 
Prolog
Tingfarebolken
Kristendomsbolken
Landevernsbolken 
Mannhelgebolken
Arvetallet 
Odelsbolken
Landsleiebolken 
Kjøpebolken 
Tyvebolken
Retterbøter
Epilog
Denne utstillingen er bygget opp på sammen måte som Landsloven. Det innledes av en seksjon som setter bakteppet for konteksten Landsloven ble skapt i. Her gir vi en oversikt over alle gjenstandene som ble utstilt på Bryggens Museum.


 
### INTRODUKSJON
  - BRM 62/2, Universitetsmuseet i Bergen: Profilert kleberstein fra den såkalte blindbuefrisen i veggen bak høysetet i Håkonshallen.
  - 62/114 og BRM 62/115, Universitetsmuseet i Bergen: Konsollhoder som har stått ved Håkonshallens vinduer og er nå erstattet av rekonstruksjoner. 
  - Kopi av klebersteinsportrett forestillende Magnus Lagabøte. Originalen henger i Stavanger Domkirke, og må blitt laget i regjeringstiden til hans eldste sønn, kong Eirik Magnusson, som var konge 1280-1299. 

### PROLOG
  - NB Ms.4 1, utlånt fra Nasjonalbiblioteket: Manuskriptet er fra begynnelsen av 1300-tallet, og et av de eldste bevarte eksemplarene av Landsloven. 
  - ubb-diplom-0035, Universitetsbiblioteket i Bergen, Spesialsamlingene: Med dette brevet, sendt fra Oslo og datert 22. februar 1349, gav Kong Magnus VII Eriksson (1319-1374) allmenheten i Lom og Vågå i Innlandet tilbake Lemonsjøen og Høydalsvatnet, som de tidligere hadde blitt fratatt.
  - NRA 1 Bb-c er utlånt fra Riksarkivets diplomsamling: Med sin datering til 1180 eller kort tid etter, er disse manuskriptfragmentene en del av den eldste kjente gammelnorske rettsteksten ført på pergament.

### TINGFAREBOLKEN
  - MA 513/2, Universitetsmuseet i Bergen: Kirkeklokke av bronse fra Sandeid kirke, Vikedal. Den er trolig støpt en gang mellom 1250 og 1300.
  - Bd 55, Universitetsmuseet i Bergen:	Primstav av tre med innskårne initialer og årstall, det eldste fra 1624. Ukjent proveniens.
  - ubb-ms-1550-4, Universitetsbiblioteket i Bergen, Spesialsamlingene: Fragmenter av et kalendarium fra slutten av 1100-tallet, gjenbrukt som bokomslag.
  - ubb-diplom-0080, Universitetsbiblioteket i Bergen, Spesialsamlingene: Dette diplomet fra Bergen, datert 10. juli 1413, er et godt eksempel på arkiveringspraksisen. Det inneholder kopier (vidisser) av fire tidligere diplomer.
 
### KRISTENDOMSBOLKEN
  - MA 1, Universitetsmuseet i Bergen, UiB: Altertfrontale fra Nedstryn kirke, Stryn. Datering: 1300-1325, kan opprinnelig kanskje ha stått i Apostelkirken i kongsgården i Bergen.
  - MA 230 , Universitetsmuseet i Bergen, UiB: Helgenskap fra Trondenes kirke, Troms med representasjoner av St. Olav og Sta. Sunniva. Datering: ca. 1480 og trolig produsert i Nord-Tyskland. 
  - MA 294, Universitetsmuseet i Bergen, UiB: Helgenkongen Olav fra Røldal stavkirke, Ullensvang, datert til midten av 1200-tallet.
  - MA 332, Universitetsmuseet i Bergen, UiB: Helgenskulptur av tre fra ukjent kirke, forestillende en stående biskop, datert til ca. 1280.
  - MA 689, Universitetsmuseet i Bergen: Fingerring av gull, trolig en biskopsring. Middelalder.
  - BRM 1282, Universitetsmuseet i Bergen, UiB: Gullbelagt anheng av kobberlegering, funnet i 2022 på Vetla Rokne, Voss (fra 13- eller 1400-tallet).
  - MA 151, Universitetsmuseet i Bergen, UiB: Seglstamp (signet) av kobberlegering som fremstiller en tronende St. Olav flankert av to engler (fra 1200-tallet).
  - ubb-ms-1836-1, Universitetsbiblioteket i Bergen, Spesialsamlingene: To sammenføyde fragmenter fra en kodeks fra ca. 1320-1350 med Landsloven.
  - ubb-diplom-0257, Universitetsbiblioteket i Bergen, Spesialsamlingene: Dimplomet vitner legale praksiser foran kirken på Voss.
  - Gjenskaping av Urnesportalen fra Urnes stavkirke, Luster. Tilhører Universitetsmuseet i Bergen.
  - MA 59, Universitetsmuseet i Bergen, UiB: Dørring av jern fra Tønjum kirke, Lærdal. En runeinnskrift dekker det meste av ringen.
  - MA 281/a-b, Universitetsmuseet i Bergen, UiB: To dørbeslag av kobberlegering og jern fra Flæte kirke, Vik, trolig fra 1200-tallet.
  - MA 56/1, Universitetsmuseet i Bergen, UiB: Dørring av kobberlegering og jern fra Fana kirke, Bergen, datert til ca. 1325-1350.
  - ubb-ms-0791-b, Universitetsbiblioteket i Bergen, Spesialsamlingene: Manuskriptfragmentet på pergament fra 1300-tallet kommer fra en kodeks som inneholdt den bysantinske loven Corpus Juris Civilis annotert ved det berømte middelalder universitet i Bologna.
  - BRM 0/37586/1, Universitetsmuseet i Bergen: Vokstavle og voksrester fra Bryggen, Bergen. 1248-1332.
  - Replikaer fra en monter som viser skriverens kunst:
    - Vellumblad til skriving.
    - Pennekniven ble brukt til å skjære til og kvesse opp fjærpenner.
    - Fjærpenn laget av vingefjær.
    - Blyanter ble brukt for å lage svake linjer som skriveren kunne følge.
    - Penn av kobberlegering.
    - Blekkhus av glass.
    - En vokstavle var en treramme med en skriveflate av voks. 
  - Stoffet som ble brukt for å lage farger i middelalderen:
    - Vellum, pergament
    - Gummi arabicum, fast form
    - Løst gummi arabicum, bindemiddel
    - Kritt, fyllstoff i krittgrunn, England
    - Bly
    - Bly hvitt pigment, meget giftig! 
    - Rød bolus (leire), til forgyllingsgrunn, Frankrike 
    - Oker, Italia 
    - Gulloker, pigment, orpiment mineral 
    - Auripigment, Spania, ekstremt giftig, innholder arsenikk! 
    - Gull blad 23,75 K / Gold leaf 23,75
    - Gullpulver, skjellgull, spiselig
    - Lapis lasuli, Afghanistan
    - Lapis lasuli, pigment
    - Malakitt, Kenya
    - Malakitt, pigment
    - Sinober, Spania
    - Sinober, pigment, Meget giftig, innholder kvikksølv!
    - Krapprot (Rubia tinctorum), Tyrkia
    - Krapprød, krapplakk, pigment (ekstrakt)
    - Caput mortum (“Dødninghode”), pigment, ufarlig
    - Bensort (av brendte bein), pigment 

### LANDEVERNSBOLKEN
  - Originale våpner:
    - B 11213, Universitetsmuseet i Bergen: Tveegget sverd fra Hildenes, Nordfjordeid, Stad. Datert 1100–1300.
    - B 6537, Universitetsmuseet i Bergen: Parerstang til sverd fra Brekke, Stryn. Datert 1300-1500.
    - BRM 0/65010/1, BRM 0/23612/1, Universitetsmuseet i Bergen: To pilspisser fra Bryggen, Bergen. Datert til henholdsvis 1170–1198 og 1413–1476.
    - B 11314, Universitetsmuseet i Bergen: Stridsøks fra Valåker, Stryn.
    - B 11302b, Universitetsmuseet i Bergen: Bile fra Grov, Gloppen. Formen er typisk for middelalderen. 
  - Våpner replikaer:
    - Rekonstruksjon av krigerutrustning.
    - Hjelm eller «stålhue» basert på flere norske originaler. Smidd av Anders Helseth fra Helseth’s Hammer.
    - Kraftig stridsøks basert på norske middelalderfunn. Smidd av Anders Helseth fra Helseth’s Hammer. Skaftet er laget av Anders Dragesund. 
    - Spyd basert på norske eksemplarer. Smidd av Anders Helseth fra Helseth’s Hammer, og skjeftet av Anders Dragesund.
    - Sverd typisk for tiden 1270-1350, produsert av Tod Cutler.
    - Skjoldet produsert av Elling Polden etter samtidige europeiske originaler og beskrivelsen i Landsloven. Det er laget av planker trukket med rårandslær.
    - Ringbrynje produsert av AllbestStuff.
    - En tovedsbue, laminert av bjørk og reaksjonsved fra furu. Laget av Ivar Malde fra Kviljo Buemakeri.
    - Pilene laget etter funn av pilskaft og -spisser fra Bryggen i Bergen og andre norske middelalderfunn. Bjørnar Hasle og Dag Sunde har laget en tylft (12) hver.
  - 0/12274/1, Universitetsmuseet i Bergen: Runepinne fra Bryggen, Bergen. Det er innrisset en krigsflåte på den ene siden, og et skip og innskriften "Her farer den havdjerve" på den andre. Datert 1248-1332, men mest trolig tidlig i tidsspennet. 
  - ubb-diplom-0010, Universitetsbiblioteket i Bergen, Spesialsamlingene: Dette diplomet fra Bergen, datert 6. mars 1329, bekrefter at Alfinn i Gjerde og Ogmund Ivarsson hadde levert leidangsskatten fra Voss til kongsgården, blant annet levende dyr, slakt, skinn, smør, malt og korn. 
  - Bd 3896, Universitetsmuseet i Bergen: Budstikke av ask og jern, datert 1818-1844. 
  - BRM 0/20302/1, Universitetsmuseet i Bergen: Fragment av bue fra Bryggen, datert 1198-1248.
  - MA 58/1, Universitetsmuseet i Bergen: Lysestake av jern formet som et langskip, fra Dale kirke, Luster. Sannsynligvis fra 1200-tallet. 
  
### MANNHELGEBOLKEN
  - ubb-diplom-0034, Universitetsbiblioteket i Bergen, Spesialsamlingene: Dette diplomet, datert 7. august 1348, handler om et drap i Bergen samme vår.
  - ubb-diplom-0130, Universitetsbiblioteket i Bergen, Spesialsamlingene: I dette diplomet fra Borgund i Sunnmøre fra 8. april 1453, ba Sæmund Olavsson om unnskyldning for å ha fornærmet Sigurd Torleifsson mens han var full.
  - ubb-diplom-0150, Universitetsbiblioteket i Bergen, Spesialsamlingene: Dette diplomet fra Lista i Agder fra 26. november 1465 handler om at noen vitner ble avhørt angående en strid mellom Torgeir Aresson og Jon Torkelsson, som druknet.
  - BRM 76/11238, Universitetsmuseet i Bergen: Balledolk med trehåndtak fra Bryggen, Bergen.
  - BRM 346/3362, Universitetsmuseet i Bergen: Balledolk med beinhåndtak fra Vågsbunnen, Bergen. Datert 1425-1450.
  - B 7150, Universitetsmuseet i Bergen: Quillondolk fra Trå, Voss. Datert 1350–1480.
  - B 6916, Universitetsmuseet i Bergen: Rondelldolk med grep av kobberlegering, bein og tre, fra Eikenes, Stryn. Datert 1425–1525.
  - BRM 0/5500, Universitetsmuseet i Bergen: Kniv med treskaft fra Bryggen, Bergen. Datert 1332-1393.
  - BRM 19/1, Universitetsmuseet i Bergen: Kniv med beinhåndtak fra Koren Wibergs plass, Bergen. Middelalderen.
  - Kopier av brukskniver og dolker fra middelalderen. 

### ARVETALLET
1.	Drikkehorn med forgylte kobberbeslag, fra Sulen, Gulen. Hornet har innskriften: iaspar melchior baltasar (Kaspar, Melkior og Baltasar, navnene til de hellige tre konger), og beslagene er dekorert med sikksakkdekor og en ekeinøtt. Drikkehorn som dette var utbredt i Norge i middelalderen. De var statussymbol som ble brukt til rituell drikking ved høytidelige anledninger. 1400– og 1500-tallet. 

MA 108, Universitetsmuseet i Bergen 

2.	Brudekrone av forgylt sølv, fra Møkster, Austevoll. Kronen, som er i renessansestil, er laget i Bergen, sannsynligvis omkring år 1600. Den er et sølvsmedarbeid i særklasse. Skikken med at bruden bærer krone for å vise sin jomfruelighet går tilbake til middelalderen. Fra flere steder i Europa kjenner vi til at Mariastatuetter i kirkene kunne være prydet med kroner av metall, som ble lånt ut til bryllups-ritualer. På illuminasjonen til Arvebolken i Codex Hardenbergianus bærer bruden en krone. Her i Norge overlevde skikken med brude-kroner reformasjonen, og er stadig holdt i hevd.

HOM 9134a, Hordamuseet, Bymuseet i Bergen 

3.	Fingerring av sølvlegering, fra Spurkeland, Alver. Ringen er formet som to hender som holder hverandre og har runelignende tegn på utsiden. Ringer med håndtrykksmotiv er kjent fra store deler av Europa, og har sannsynligvis blitt brukt som forlovelses- eller gifteringer. Landsloven nevner inngåelse av forlovelse gjennom håndslag. Innledningsilluminasjonen til Arvebolken i Codex Hardenbergianus viser brud og brudgom som gir hverandre hånden i troskap. Middelalder. 

BRM 1074/1, Universitetetsmuseet i Bergen 

4.	Ølbolle av tre, malt og dekorert med rankemotiv og skrift. Lange tekster på både inn- og utsiden advarer mot konsekvensene av ukontrollert drikking. Ølboller var en viktig del av bordoppdekningen ved fest og høytid. Store boller som dette ble gjerne brukt til å fylle mindre drikkekar. Stilen antyder en datering til overgangen mellom 1500- og 1600-tallet. Ukjent opphav. 

Bd 12879, Universitetsmuseet i Bergen

 
ODELSBOLKEN
1.	Kvinner hadde også odelsrett. I dette diplomet fra Strandebarm, datert 25. februar 1457, bekrefter odelskvinnen Ragna Sigurdsdatter, at slektningen Torgils skal arve hennes andeler i gården Øvre Berven i Ullensvang «med alle de ting og eiendeler, egn og odel som til deres jord ligger eller har lagt fra før og fremtidig utenfor gårds og innenfor ...” 
ubb-diplom-0138, Universitetsbiblioteket i Bergen, Spesialsamlingene 

2.	Grenser mellom gårder skapte ofte kontroverser. Noen ganger trengtes forlik eller en avgjørelse fra myndighetene basert på juridiske forskrifter. Et av de tidligste bevarte diplomene fra Norge, det såkalte Bleiediplomet, datert 26. mai 1293, handler nettopp om et slikt forlik. Her kunngjøres et forlik mellom bøndene på Indre og Ytre Bleie i Ullensvang. Diplomet forteller dessuten en god del om gårdsdrift og bygdeliv på slutten av 1200-tallet, blant annet gjerdehold og fattigstell. Dokumentet har vært skåret i to langs den bølgete linjen der det står CIROGRAFA. Den andre delen har vært likelydende, og har blitt oppbevart av den andre parten i forliket. Sammen var de bevis på dokumentets og avtalens ekthet. Boundaries between farms often caused controversies. 
ubb-diplom-0002, Universitetsbiblioteket i Bergen, Spesialsamlingene 

3.	En eiendom kunne selges i en periode uten at familien mistet odelen. I Landsloven er det skissert flere ulike alternativer for salg, utløsing eller bytte. Diplomet fra Undredal, datert 2. mai 1340, vitner om at Eindride Erlendsson solgte gården han hadde arvet etter sin mor til Arne Torgeirsson, men med intensjon om å innløse den for samme summen etter 10 år. A property could be sold for a certain period without the family losing its allodial right. 
ubb-diplom-0023, Universitetsbiblioteket i Bergen, 

4.	I dette diplomet fra Vikøy, i Kvam, datert 29. september 1564, får vi innsyn i en av de viktigste sidene ved forvalting av odelsjord, nemlig såkalte odelsvitner. Hver mann eller kvinne som skulle befeste eller endre statusen til sin odelsjord hadde behov for slike vitner. I dette tilfellet ba Sigrid Siversdatter Olaf Pedersson, som hadde bodd på gården, være odelsvitne. Om han var et tilfredsstillende vitne er imidlertid usikkert, siden han ikke visste annet enn hva som tilkom henne i årlig landskyld, det vil si leie for jorden. 
ubb-diplom-0261, Universitetsbiblioteket i Bergen, Spesialsamlingene 

5.	Man kunne pantsette odelsjord og løse den inn igjen for samme sum som den var utpantet for innen et tidsrom på 60 år. I dette diplomet fra 1476 gav Torkild en jordeiendom i pant til brorsønnen Arnfinn. Beløpet later til å ha vært langt høyere enn verdien på jorden, så her har Torkild åpenbart fått en god pris fra sin nære slektning. Imidlertid var det nok krevende å løse jorden ut igjen. Torkild erklærer at dersom han eller sønnen ikke løser inn jorden skal Arnfinn og hans arvinger ha jorden. Odelen ble opprettholdt fordi Arnfinn var i nær familie. 
ubb-diplom-0161, Universitetsbiblioteket i Bergen, Spesialsamlingene 
 
LANDSLEIEBOLKEN

Redskapsmonter_Landleie_40x280_lav.pdf
Rundt gamle boplasser, i åker og eng, i utmarken og på setervollene, ved fangst- og fiskeplassene kan en finne små etterlatenskaper etter dem som var her før oss. Ting som er kastet eller mistet i århundrenes løp. Dette er langt fra spektakulære funn, men rester etter fortidens hverdagsliv – små påminnelser om menneskene og dyrene som en gang levde her, og spor etter jordbrukssamfunnet som Landsleiebolken beskriver. 
1.	Rundt fiskesøkke av bergart, fra Bryggen, Bergen. Datert 1248-1332. 
BRM 0/3897/1, Universitetsmuseet i Bergen 
2.	Søkke av kleberstein til fiskesnøre, fra Bryggen, Bergen. Middelalder. 
BRM 0/16316/1, Universitetsmuseet i Bergen 
3.	Tyngde av kleberstein, fra Bryggen, Bergen. Den ha vært både vev- og fiskesøkke. Datert 1198-1248. 
BRM 0/89090/1, Universitetsmuseet i Bergen 
4.	Fiskekrok av jern,fra Bryggen, Bergen. Datert 1198-1248. 
Universitetsmuseet i Bergen 
5.	Pilspiss av jern, fra Botn, Voss. Trolig har pilen vært brukt til jakt, noe det brede og kraftige bladet antyder. Usikker datering. 
B 9481, Universitetsmuseet i Bergen 
6.	Ardskoning av jern fra Stryn. Arden er en primitiv plog, som lager furer i jorden (den har ikke veltefjøl som mer utviklede ploger). Jernskoningen var en forsterkning av skjæret. Redskapet var så viktig at man kunne ta trevirke til ard i andres skog. Usikker datering. 
B 3461, Universitetsmuseet i Bergen 
7.	Jernskoning til en spade fra Bergen. Usikker datering. 
B 6821, Universitetsmuseet i Bergen 
8.	Bjelle av jern fra Tessdal, Voss. Vikingtid. 
B 11828b, Universitetsmuseet i Bergen 
9.	Bjelle av jern fra Naterstad, Kvinnherad. Vikingtid. 
B 5907e, Universitetsmuseet i Bergen 
10.	Kubjelle av jern fra Flatekvål, Voss. Usikker datering. 
B 4157b, Universitetsmuseet i Bergen 
11.	Hestesko av jern, ukjent sted og datering. 
X 13146, Universitetsmuseet i Bergen 

 
KJØPEBOLKEN

1.	Keramikkskår fra Vindenes, Øygarden, fra den arkeologiske undersøkelsen av ødegården Høybøen. Det ble ikke produsert keramikk i Norge i middelalderen. Skårene viser at importerte gjenstander også fant veien til smågårder utenfor Bergen. Fiskerbøndene her har nok fått dem gjennom handel i byen. Høybøen ble lagt øde etter Svartedauden i 1349.
B/12624/15/01-05, B/12624/17, B/12624/19, B/12624/31/1, B/12624/49, Universitetsmuseet i Bergen 
2.	Pæreformet vektlodd av kobberlegering. Ukjent sted, middelalderen. 
BRM 632/1, Universitetsmuseet i Bergen 
3.	Firkantet vektlodd av kobberlegering stemplet med B for Bergen, tallet 4 og kongemonogrammet C5. Loddet skriver seg fra kong Christian Vs vektreform fra 1680-tallet. Ukjent sted. 
BRM 631/1, Universitetsmuseet i Bergen 
4.	Hesteformet vektlodd av kobberlegering fra Enge, Etne. Det er innstemplet en krone på halsen og en o eller sirkel på bakbeinet. Kjøpebolken påbyr kontroll og merking av målekar, vekter og lodd, og stemplene kan kanskje knyttes til denne praksisen. Hesten veier 47g, noe som omtrent tilsvarer en kvart mark, en gammel norsk vektenhet. Middelalderen. 
BRM 1032/1, Universitetsmuseet i Bergen 
5.	Hesteformet vektlodd av kobberlegering fra Sæbø, Etne. Tidligere ble slike «messinghester» assosiert med Håkon V Magnusson, men ingen ting tyder på at det stemmer. Stor variasjon i vekt og utforming taler imot felles opphav og datering. Det fins også vektlodd formet som andre dyr. Tilsvarende vektlodd er også kjent fra Danmark, Sverige og Grønland, men de aller fleste er fra Norge. Middelalderen. 
BRM 1298/1, Universitetsmuseet i Bergen UiB 
6.	Vareplombe av bly, fra Bryggen, Bergen. Vareplomber viste opphavssted, og fungerte som en garanti for kvalitet og mengde. Mest sannsynlig har plomben sittet på en rull med tøy. Datert 1332–1413. Lead seal from Bryggen, Bergen. 
BRM 0/27517, Universitetsmuseet i Bergen 

Mynter i utstillingen / Coins in the exhibition 
7.	Falske mynter av sølv- og kobberlegering fra Kalfarlien, Bergen. Åtte av omkring 1800 eksemplarer som ble funnet. De er preget som penninger av Eirik Magnusson, som var konge 1280-1299. 
B 6484, Universitetsmuseet i Bergen 
8.	Magnus Lagabøtes mynter, fra venstre: 
Brakteat 1263 – 1280, MA 348/15 
Penning 1275 –1280, MA 348/20-2 
Kvartpenning 1275 –1280, MA 348/37-7
Eirik Magnusson mynter, fra venstre: 
Penning ca. 1295 –1299, MA 348/20-3 
Penning ca. 1280 –1285, MA 348/12 
Halvpenning ca. 1285 –1290, MA 348/23 
Halvpenning 1285 – 1290, BMM 3213 
Halvpenning 1285 – 1290, BMM 3509

De fleste myntene i utstillingen er funnet i Nonneseter klosterkirke, ved dagens Nonneseter bybanestopp i Bergen. BMM 3213 og BMM 3509 stammer begge fra Røldal kirke i Ullensvang. 

Sølv- og kobberlegeringer, Universitetsmuseet i Bergen

Bismervekt fra Osterøy, av eik med S-krok av jern og tauverk. Ukjent alder, trolig 1700- 1800-tallet. 
X 13731, Universitetsmuseet i Bergen 

Målestokk av tre, muligens et alenmål for å måle tøy. Den er pent utskåret blant annet med fruktranker, årstallet 1652 og navnet ABREAHAM BVCHWTx H. Ukjent opphav. 
X 13536, Universitetsmuseet i Bergen 

Terninger av bein fra Bryggen, Bergen. Kjøpebolken sier at dersom noen kastet terninger om penger skulle innsatsen beslaglegges, og spillerne bøtelegges. Datert til henholdsvis 1332–1393 og før 1413. 
X 13731, Universitetsmuseet i Bergen 

Runepinne av tre fra Bryggen, Bergen. På forsiden står det «av høyt (vågalt) terningspill kommer mangt slags». På baksiden står navnet Erlend og ordet bjóda, som her antagelig betyr å by eller satse penger. Vi får tro at Erlend hadde et spilleproblem. Datert 1332- 1413, nærmere 1332. 
BRM 0/37844/1, Universitetsmuseet i Bergen 

Glassmaleriet viser en mann i renessansedrakt som veier en bunt tørrfisk med en bismervekt. Teksten forteller at dette er Torbein Olsson. Her er også et bumerke og årstallet 1607. 
X 13638, Universitetsmuseet i Bergen 




 
TYVEBOLKEN

1.	Svepe eller oksepeis fra Valdres. Skaftet er laget av en tvunnet oksepenis med jernbeslag. Selve svepen, som har sittet i ringene på toppen, mangler. Oksepeisen er en mellomting mellom pisk og kølle. Opprinnelig har slike vært brukt til å drive hester. Fra 1500- tallet vet vi at lensmenn bar oksepeiser som verdighetstegn, samtidig som de brukte dem som slagvåpen og strafferedskap. Ukjent opphav og datering. 

X 13565, Universitetsmuseet i Bergen / University Museum of Bergen, UiB 

2.	Stor bronsenøkkel til Eidfjord kirke, Eidfjord. Tyvebolken forteller at en person som begikk tyveri for annen gang, og ikke kunne betale bøter, skulle brennemerkes med en nøkkel. Kanskje skulle nøkkelen symbolisere St. Peters nøkler til Himmelrikes port, en advarsel om at tyver havnet i Helvete? Avtrykket skulle nok også advare folk om at de måtte passe godt på eiendelene når det var en tyv i nærheten. 

MA 254, Universitetsmuseet i Bergen 

3.	Nøkler av jern, fra Bryggen, Bergen. Datert til henholdsvis 1476 og 1332–1413.
BRM 0/47891 og BRM 0/50321, Universitetsmuseet i Bergen 

4.	Nøkkel av kobberlegering, fra Bryggen, Bergen. Dette er en såkalt støtnøkkel, som utløste en fjærmekanisme i en hengelås. Datert 1248–1332. 
BRM 0/40441, Universitetsmuseet i Bergen
 
RETTERBØTER
ubb-ms-0081-a, Universitetsbiblioteket i Bergen, Spesialsamlingene 
ubb-ms-0558, Universitetsbiblioteket i Bergen, Spesialsamlingene 
ubb-ms-0065, Universitetsbiblioteket i Bergen, Spesialsamlingene
UBB, Librar 0031, Universitetsbiblioteket i Bergen, Spesialsamlingene 
UBB, Librar 1027, Universitetsbiblioteket i Bergen, Spesialsamlingene 
ubb-diplom-0214, Universitetsbiblioteket i Bergen, Spesialsamlingene










